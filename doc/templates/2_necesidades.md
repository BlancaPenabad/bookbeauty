# ESTUDO DE NECESIDADES E MODELO DE NEGOCIO

## Xustificación

Moitos negocios do sector da estética aínda non contan cun programa xestor das citas, xa sexa por costume e resistencia ao cambio de hábitos, falta de coñecemento tecnolóxico, malas experiencias previas ou pola percepción de que non é necesario. Aída así, a evolución do sector e as crecentes expectativas dos clientes están empurrando a moitos negocios a reconsiderar o seu enfoque e adoptar solucións máis eficientes.

A misión do proxecto é desenvolver un programa sinxelo, intuitivo e responsive de xestión de citas para negocios de servizos. Isto levarase a cabo mediante a creación dunha aplicación que conte cunha interface de usuario estética e amiglable, con funcións claras e accesibles, así como a automatización dos procesos de xestión e reserva de citas. A continuación, algún dos beneficios que ofrecerá o programa:

1. **Mellora da xestión do tempo**  
   O programa de reserva e xestión de citas permite aos negocios optimizar a xestión do tempo, reducindo o risco de citas duplicadas e maximizando a utilización de recursos. Isto tradúcese nunha maior eficiencia operativa.

2. **Comodidade para os Clientes**  
   Os clientes poden reservar as súas citas en calquera momento e desde calquera lugar, o que mellora a experiencia do usuario.

3. **Accesibilidade e Flexibilidade**  
   A aplicación permite aos clientes xestionar as súas citas de maneira flexible, o que é especialmente importante no sector da medicina e a estética, onde os horarios poden ser variables. Isto pode contribuír a unha mellor organización persoal dos clientes.

4. **Maior profesionalismo**  
   Contar cun sistema de xestión de citas transmite unha imaxe máis profesional e organizada, o que pode contribuír a atraer a máis clientes e mellorar a reputación do negocio.

Para acadar a misión do proxecto, será preciso levar a cabo un estudo de mercado que permita identificar as necesidades reais de usuarios e administradores de negocios, implementar solucións adecuadas e omitir funcionalidades innecesarias que interrompen e afectan á usabilidade dos programas. A partir da experiencia persoal adquirida como usuaria de aplicacións similares e de entrevistas con administradores de negocios, poderánse identificar aquelas áreas a mellorar, así como diseñar un programa que se axuste ás necesidades reais dos usuarios e administradores.

## Recursos

En relación aos recursos a empregar, estes inclúen os recursos humanos e tecnolóxicos necesarios. O desenvolvemento da aplicación consistirá na análise dos requisitos anteriormente mencionados, o deseño da interface de usuario, a programación da aplicación e as probas de usuario. Todo isto empregando unha metodoloxía áxil.

O tempo estimado para a planificación e execución será duns 12 semanas. O proxecto precisará da colaboración dunha programadora web e de persoas que validen e proban os prototipos para proporcionar feedback sobre a usabilidade e a experiencia do usuario.

## Posibilidades de comercialización

### Viabilidade

A viabilidade económica do proxecto non esperta unha preocupación especial, pois cóntase con traballar con ferramentas gratuítas de desenvolvemento de aplicacións web. Ademais, de ser exitoso o proxecto e chegar a comercializalo, consideramos que os potenciais beneficios superarían aos custos, os cales quedan principalmente limitados ao tempo de traballo investido.

Por outra banda, reférindonos á viabilidade do proxecto en termos técnicos, considero que é favorable, posto que conto cos recursos humanos (programadora e titora/supervisora) e tecnolóxicos precisos para levalo a cabo (portátil, IDE adecuado, coñecementos en distintas linguaxes de programación e de marcas…). En principio, non se detectan impedimentos técnicos que podan dificultar a implementación do proxecto.

### Competencia

A pesar de que existen no mercado aplicacións xestoras de citas que satisfacen adecuadamente as necesidades da maioría de clientes e administradores de negocios, aquí preténdese diferenciarse destas mediante un enfoque simplista da aplicación e da interface, a cal será sinxela e responsive, dispoñible desde calquera dispositivo con navegador e sen necesidade de darse de alta ou crear unha conta de usuario. Así, estaríase a ofertar unha alternativa máis intuitiva, rápida e fácil de usar sen perder funcionalidades e eficacia.

### Ideas para a súa comercialización

- **Promoción**:  
  Promoción en redes sociais (Instagram, LinkedIn) 
   
  Márketing directo vía email (mailing) e vía telefónica a administradores de negocios para presentar o produto e adaptarnos ás súas necesidades.

- **Modelo de negocio**

O modelo de negocio principal será mediante subscrición. Os negocios terán a opción de pagar segundo o número de clientes e de servizos ofertados. Este enfoque asegura un ingreso constante, facilitando a expansión e a mellora continua da plataforma sen depender só de compras puntuais.


# Webgrafía

Xustificación de necesidades, viabilidade:

**Guía para a elaboración de proyectos. Gobierno Vasco.**

https://www.pluralismoyconvivencia.es/upload/19/71/guia_elaboracion_proyectos_c.pdf  (páxina 26 e seguintes)

Competencia:

**Modelo de plan de negocios. Empresa de servicios informáticos. IGAPE**

http://www.igape.es/images/crear-unha-empresa/Recursos/PlansdeNegocio/16ServiciosInformaticos12_5_cas.pdf 
(páxina 45 e seguintes)
